Retrospektiivi pidetään kehittäjätiimin kesken usein sprintin lopuksi. Sen tarkoitus on käydä läpi tiimin toimintaa ja prosessia koskevia sekä onnistuneita että kehitettäviä tekijöitä, jotta tiimi voi kehittyä jatkossa paremmaksi. Retrospektiivin avuksi on olemassa useita menetelmiä. Näistä mainittakoon kaksi: “Start, Stop, Continue, More of, Less of - Wheel” ja “Glad, Sad, Mad”. Yleisajatus näissä molemmissa on hyödyntää kutakin menetelmän nimessä olevaa sanaa tiimin toiminnan ja sprintin reflektioon tiimin kesken. Esim. mitä tulisi aloittaa, mitä tulisi jatkaa, mitä lopettaa, mitä enemmän, mitä vähemmän. Tai jälkimmäisessä menetelmässä kertoa mihin oltiin tyytyväisiä, mihin surullisia ja mihin vihaisia. Erityisesti jälkimmäisessä ohjeistetaan tiimin jäseniä kirjoittamaan ensin ylös itsenäisesti omat ajatukset, joita (molemmissa menetelmissä) sitten lajitellaan ja käsitellään koko tiimin kesken. 
